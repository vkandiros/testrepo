# Happy Kidz

![Happy Kidz Logo](https://lh4.googleusercontent.com/7sXz74NcSG7Mts6JVBAaGkaTAUvxy6j9WoV1tzdQxSb2XvzY6vLmpXBkchPKM0pWsXtgxV3aVx54Pzjy-Hi1=w1920-h902)

## Σκοπός του συστήματος

&nbsp;&nbsp;&nbsp;&nbsp;&nbsp;&nbsp;&nbsp;Το σύστημα υλοποιεί μια διαδικτυακή πλατφόρμα(webpage) που βοηθά τους γονείς να επιλέξουν δραστηριότητες για τα παιδιά τους. Πιο συγκεκριμένα, παρέχεται διασύνδεση παρόχων υπηρεσιών διασκέδασης και δημιουργικής απασχόλησης για άτομα σχετικά μικρής ηλικίας, με τους γονείς - κηδεμόνες τους. Ακόμα, στοχεύουμε στην διευκόλυνση και στον εκσυγχρονισμό της διαδικασίας εύρεσης τέτοιου είδους δραστηριοτήτων. Ειδικότερα, παρέχουμε διαφόρων ειδών επιλογές στους γονείς για τις δραστηριότητες του παιδιού τους (με βάση το κόστος, την ηλικία, την γεωγραφική απόσταση κτλ). Το ηλεκτρονικό πορτοφόλι θα αποτελέσει τη βάση πάνω στην οποία θα στηριχθεί ένα σύστημα επιβράβευσης των γονιών που έχουν πολλές συναλλαγές με παρόχους. Επίσης, το σύστημα θα δίνει τη δυνατότητα σε γονείς να αξιολογούν τους παρόχους η/και τις δραστηριότητες.

## Λειτουργικές Απαιτήσεις

&nbsp;&nbsp;&nbsp;&nbsp;&nbsp;&nbsp;&nbsp;Το σύστημα μας υποστηρίζει τέσσερις ρόλους χρηστών στην πλατφόρμα, τους ανώνυμους χρήστες, τους γονείς, τους παρόχους υπηρεσιών και τους διαχειριστές.

&nbsp;&nbsp;&nbsp;&nbsp;&nbsp;&nbsp;&nbsp;Την πρώτη φορά που εισέρχεται ένας νέος γονιός - χρήστης της εφαρμογής, έχει τη δυνατότητα να δημιουργήσει λογαριασμό συμπληρώνοντας τα στοιχεία και τις προτιμήσεις του - τα οποία μπορεί στη συνέχεια να επεξεργαστεί - για το είδος των εκδηλώσεων που τον ενδιαφέρουν. Έτσι, το σύστημα θα κάνει εξατομικευμένες προτάσεις και θα προσφέρει όσο το δυνατόν καλύτερη εμπειρία χρήσης. Αφού εισέλθει με τον λογαριασμό του έχει τη δυνατότητα να αναζητήσει τις εκδηλώσεις που τον ενδιαφέρουν χρησιμοποιώντας διάφορα κριτήρια αναζήτησης, όπως γεωγραφική απόσταση, είδος εκδήλωσης, κόστος εισιτηρίου, ημερομηνία εκδήλωσης, ηλικιακό εύρος της εκδήλωσης, καθώς και συνδυασμούς τους. Αφού βρει την εκδήλωση που τον ενδιαφέρει και υπάρχει διαθεσιμότητα, ο γονέας έχει τη δυνατότητα να κλείσει εισιτήριο μέσω της πιστωτικής του κάρτας. Με κάθε αγορά ενός εισιτηρίου, ο γονέας λαμβάνει κάποιους πόντους επιβράβευσης, τους οποίους μπορεί μετά να χρησιμοποιήσει για να λάβει εκπτώσεις στην πλατφόρμα μας. Ανά πάσα στιγμή μπορεί να ελέγξει στον λογαριασμό του τον αριθμό των πόντων που έχει συλλέξει. Αφού πραγματοποιηθεί η αγορά, στη συνέχεια αποστέλλεται στον γονέα ένα e-mail με το εισιτήριο του. Επίσης στον λογαριασμό του μπορεί να δει τα εισιτήρια που έχει αγοράσει και να επιλέξει να του αποσταλεί ξανά το εισιτήριο ή να το ακυρώσει σύμφωνα με την πολιτική των εισιτηρίων όπως αυτή αναλύεται παρακάτω. Μετά το τέλος της εκδήλωσης εφόσον έχει αγοράσει εισιτήριο θα έχει τη δυνατότητα αξιολόγησης. Τέλος, ο γονέας θα λαμβάνει push notifications σύμφωνα με τα είδη εκδηλώσεων που έχει επιλέξει ότι τον ενδιαφέρουν.

&nbsp;&nbsp;&nbsp;&nbsp;&nbsp;&nbsp;&nbsp;Οι πάροχοι  έχουν τη δυνατότητα αρχικά να δημιουργήσουν λογαριασμό όπου θα συμπληρώνουν τα στοιχεία της εταιρείας μαζί με ένα αναγνωριστικό έγγραφο, ώστε να γίνει εξακρίβωση των στοιχείων που παρουσιάζουν. Αφού φτιάξουν το λογαριασμό έχουν τη δυνατότητα να “ανεβάσουν” εκδηλώσεις συμπληρώνοντας στοιχεία σχετικά με αυτές, όπως το πλήθος και την τιμή των εισιτηρίων, την τοποθεσία και την ώρα διεξαγωγής, και ποσοστό έκπτωσης καθώς  και σχετικές φωτογραφίες. Για την προστασία των πνευματικών δικαιωμάτων των φωτογραφιών θα υπάρχει η επιλογή να χρησιμοποιηθούν υδατογραφήματα του παρόχου. Θα έχουν επίσης τη δυνατότητα να δουν αναλυτικές κριτικές και βαθμολογίες των χρηστών στις δραστηριότητες που έχουν διεξαχθεί μέχρι στιγμής καθώς και άλλα στατιστικά στοιχεία.

&nbsp;&nbsp;&nbsp;&nbsp;&nbsp;&nbsp;&nbsp;Οι administrators μετά από είσοδο με ειδικά credentials που θα έχουν προμηθευτεί από τη διεύθυνση της πλατφόρμας θα έχουν τη δυνατότητα να δουν τους λογαριασμούς των γονιών, των παρόχων και τις δραστηρίοτητες που υπάρχουν καθώς και να διαγράψουν ή να επεξεργαστούν (π.χ reset password, κλείδωμα χρήστη) κάποιο από τα παραπάνω αν αυτό κριθεί απαραίτητο. Οι διαχειριστές θα έχουν επίσης την δυνατότητα επεξεργασίας των στοιχείων των χρηστών.
  
&nbsp;&nbsp;&nbsp;&nbsp;&nbsp;&nbsp;&nbsp;Οι ανώνυμοι χρήστες έχουν τη δυνατότητα να δουν όλες τις υπάρχουσες δραστηριότητες καθώς και να κάνουν αναζητήσεις όπως οι εγγεγραμμένοι γονείς χωρίς να μπορούν όμως να κάνουν αγορές και να επωφεληθούν από τις προσφορές που υπάρχουν.

## Μη λειτουργικές απαιτήσεις

&nbsp;&nbsp;&nbsp;&nbsp;&nbsp;&nbsp;&nbsp;Η υπηρεσία θα πρέπει να είναι προσβάσιμη κάθε στιγμή, ανεξάρτητα από το φόρτο εργασίας και από την κίνηση, που υποβάλλεται σε αυτή. Ακόμα θέλουμε να αντιμετωπίζονται τα σφάλματα με τρόπο δυναμικό, χωρίς να επηρεάζεται ο χρήστης.

&nbsp;&nbsp;&nbsp;&nbsp;&nbsp;&nbsp;&nbsp;Η εφαρμογή θα πρέπει να προστατεύει τα δεδομένα των χρηστών, κρατώντας τα κρυπτογραφημένα, έτσι ώστε να μην μπορεί κάποιος χρήστης να δει δεδομένα άλλου χρήστη, εκτός και αν αυτό προβλέπεται ρητά από την υπηρεσία.

&nbsp;&nbsp;&nbsp;&nbsp;&nbsp;&nbsp;&nbsp;Ακόμα θα πρέπει οι χρήστες να μην μπορούν να αλλάξουν δεδομένα πέρα από τους καθορισμένους από την υπηρεσία τρόπους (η εφαρμογή θα πρέπει να είναι ασφαλής και να αντέχει σε επιθέσεις).

&nbsp;&nbsp;&nbsp;&nbsp;&nbsp;&nbsp;&nbsp;Η συντήρηση της εφαρμογής θα πρέπει να μπορεί να γίνει, ενώ η εφαρμογή είναι ενεργή, και η αρχιτεκτονική της θα πρέπει να είναι τέτοια έτσι ώστε να μπορεί να επεκταθεί έτσι ώστε να μπορεί να χειριστεί περισσότερη κίνηση.

&nbsp;&nbsp;&nbsp;&nbsp;&nbsp;&nbsp;&nbsp;Το σύστημα να βασίζεται σε ένα διαδεδομένο και καλά υποστηριζόμενο λειτουργικό σύστημα, πχ ubuntu, ενώ όλη η υποδομή του backend θα πρέπει να περιοριστεί στα πλαίσια ενός lan. Όσον αφορά το frontend θα πρέπει υποστηρίζεται από τους εξής browsers : Chrome, Firefox, Safari.

&nbsp;&nbsp;&nbsp;&nbsp;&nbsp;&nbsp;&nbsp;Ένας χρήστης απαιτεί να συναλλάσσεται με ηλεκτρονικό πορτοφόλι, συνεπώς πρέπει να υπάρχει μέριμνα για την εξυπηρέτηση ταυτόχρονων συναλλαγών με ό,τι αυτό συνεπάγεται.

&nbsp;&nbsp;&nbsp;&nbsp;&nbsp;&nbsp;&nbsp;Η πλατφόρμα θα πρέπει να συμμορφώνεται με όλες τις ευρωπαϊκές και διεθνείς προδιαγραφές σχετικές με την προστασία προσωπικών δεδομένων (π.χ. να ενημερώνει τους χρήστες για τα cookies).

## Εμβέλεια-Παραδοχές-Περιορισμοί

&nbsp;&nbsp;&nbsp;&nbsp;&nbsp;&nbsp;&nbsp;Η γλώσσα της πλατφόρμας μας θα είναι τα ελληνικά, αφού απευθυνόμαστε στον ελλαδικό χώρο. Για τον ίδιο λόγο, το σύστημα μας θα εμφανίζει όλες τις αναγραφόμενες τιμές σε ευρώ. Οι πόντοι που θα δίνονται ως επιβράβευση θα μπορούν να χρησιμοποιηθούν για αγορές μόνο στην πλατφόρμα, ενώ δε θα μπορούν να ανταλλάσσονται με χρήματα ούτε να μεταφέρονται ανάμεσα σε χρήστες. Θεωρούμε επίσης ότι υπάρχει κάποιο φυσικό πρόσωπο που σε δεύτερο στάδιο μετά την εγγραφή επιβεβαιώνει τα στοιχεία των παρόχων και των δραστηριοτήτων ώστε να μην υπάρχουν ψευδείς πληροφορίες.

&nbsp;&nbsp;&nbsp;&nbsp;&nbsp;&nbsp;&nbsp;Τα χρήματα για κάποιο event δεν θα μεταφέρονται κατευθείαν στον πάροχο, αλλά θα τα κρατάμε εμείς μέχρι την πλήρωση του event. Εφόσον το event πραγματοποιηθεί κανονικά τα χρήματα θα μεταφέρονται στον λογαριασμό του παρόχου. Σε περίπτωση ακύρωσης event από τον πάροχο ή εισιτηρίου από τον πελάτη, τα χρήματα επιστρέφονται κατευθείαν στους/ον πελάτες/η από εμάς. Στο σύστημά μας δεν θα υλοποιηθούν λειτουργίες backup, προστασίας από επιθέσεις και ανάνηψης από σφάλματα. Για τις λειτουργίες αυτές θα χρησιμοποιηθούν έτοιμες λύσεις που είναι δοκιμασμένες και έχουν υλοποιηθεί σωστά. Επίσης η επεξεργασία των χρηματικών συναλλαγών (πιστωτικές κάρτες) δεν θα γίνεται από εμάς, αλλά από ειδικό API, το οποίο είναι εξουσιοδοτημένο νομικά να εκτελεί συναλλαγές. Τέλος, θα τεθεί κάποιο όριο στον αριθμό φωτογραφιών που μπορεί να ανεβάσει ένας πάροχος για ένα event του, ώστε να μην εξαντλήσουμε τους υπολογιστικούς μας πόρους.

## Επιχειρησιακά ζητήματα

### Βιωσιμότητα πλατφόρμας και ηλεκτρονικό πορτοφόλι

&nbsp;&nbsp;&nbsp;&nbsp;&nbsp;&nbsp;&nbsp;Οι γονείς θα πληρώνουν εξάμηνη συνδρομή η οποία θα ανέρχεται στα 15 ευρώ. Με τη συνδρομή αυτή, οι γονείς θα απολαμβάνουν εκπτώσεις σε όλα τα events, οι οποίες θα έχουν κατώτατο όριο 5% και το ύψος τους θα καθορίζεται από τους παρόχους. Με κάθε αγορά εισιτηρίου, οι συνδρομητές θα κερδίζουν πόντους στο ηλεκτρονικό τους πορτοφόλι, με τους οποίους θα κερδίζουν έκπτωση στην ανανέωση της συνδρομής τους. Πιο συγκεκριμένα, για εισιτήρια μέχρι 10 ευρώ θα κερδίζουν 5 πόντους, για εισιτήρια από 10 έως 20 ευρώ θα κερδίζουν 10 πόντους και για εισιτήρια πάνω από 20 ευρώ θα κερδίζουν 15 πόντους. Με τη συγκέντρωση 100-200 πόντων, οι συνδρομητές θα έχουν έκπτωση 30% στην ανανέωση της συνδρομής τους, ενώ με τη συγκέντρωση > 200 πόντων οι συνδρομητές θα έχουν έκπτωση 40% στην ανανέωση της συνδρομής τους. Οι πόντοι κάθε συνδρομητή θα μηδενίζονται με το πέρας της συνδρομής. Επίσης, η πλατφόρμα μας δίνει τη δυνατότητα στους χρήστες της, να προσκαλέσουν έναν μη εγγεγραμμένο χρήστη, ώστε κατά την πρώτη εγγραφή του να πριμοδοτηθούν και οι δύο με 20 πόντους.

&nbsp;&nbsp;&nbsp;&nbsp;&nbsp;&nbsp;&nbsp;Δε θα υπάρχει καμία επιπλέον χρέωση στους παρόχους για τη συμμετοχή στην πλατφόρμα, παρά μόνο η κάλυψη των εκπτώσεων στους συνδρομητές - γονείς. Οι εκπτώσεις στα events τους θα καθορίζεται από τους ίδιους, με κατώτατο όριο το 5%. Στην αναζήτηση των event από τους γονείς, τα αποτελέσματα θα εμφανίζονται σε φθίνουσα σειρά προσφορών, γεγονός που τους δίνει κίνητρο να κάνουν μεγαλύτερες εκπτώσεις.

&nbsp;&nbsp;&nbsp;&nbsp;&nbsp;&nbsp;&nbsp;Το βασικό συνάλλαγμα το οποίο θα χρησιμοποιείται για την αγοραπωλησία εισιτηρίων είναι το ευρώ. Οι χρήστες κατά την εγγραφή τους στην πλατφόρμα θα έχουν την δυνατότητα να συνδέσουν το προφίλ τους με κάποιο μέσο πληρωμής (πιστωτική κάρτα, PayPal, χρεωστική κάρτα) ώστε κατά την αγορά της συνδρομής και των εισιτηρίων να επιβαρύνεται ο συνδεδεμένος με το προφίλ λογαριασμός. Η υπηρεσία θα πρέπει να είναι προσβάσιμη κάθε στιγμή, ανεξάρτητα από το φόρτο εργασίας και από την κίνηση, που υποβάλλεται σε αυτή. Ακόμα θέλουμε να αντιμετωπίζονται τα σφάλματα με τρόπο δυναμικό, χωρίς να επηρεάζεται ο χρήστης.

### Πολιτική Εισιτηρίων

&nbsp;&nbsp;&nbsp;&nbsp;&nbsp;&nbsp;&nbsp;Η αρχική τιμή του εισιτηρίου θα πρέπει να είναι ίδια με αυτή που ισχύει στα εκδοτήρια του παρόχου (μη συμπεριλαμβανομένης της έκπτωσης που προσφέρει η πλατφόρμα μας). Ο χρήστης θα μπορεί να ακυρώσει την κράτηση του λαμβάνοντας επιστροφή χρημάτων σύμφωνα με τις παρακάτω συνθήκες:

1. Αν η ακύρωση γίνει μέχρι 2 μέρες πριν το event, του επιστρέφεται ολόκληρο το ποσό.
2. Αν η ακύρωση γίνει 1 μέρα πριν το event, του επιστρέφεται το 80% του ποσού.
3. Αν η ακύρωση γίνει την ημέρα του event, του επιστρέφεται το 50% του ποσού.

&nbsp;&nbsp;&nbsp;&nbsp;&nbsp;&nbsp;&nbsp;Με την πληρωμή των εισιτηρίων, ο χρήστης θα λαμβάνει ένα κωδικό που θα αντιστοιχεί στο εισιτήριό του και υποδεικνύοντας το στον πάροχο θα μπορεί να συμμετάσχει στο event.
